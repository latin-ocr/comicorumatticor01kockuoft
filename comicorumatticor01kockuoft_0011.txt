 

‘-
J

PRA EFATIO V

'Plutarchi Vitis Sintenisium, in Prisciano Hertzium Keiliumque se-

cutus sum. in varietate scripturae adferenda brevior simul et di-
ligentior Meinekio esse studui. eis enim quae non ad ipsa comi-
corum verba fabularumve nomina constituenda pertinerent omissis
optimorum librorum discrepantiam ibi quoque commemoravi, ubi

quid scribendum esset non dubitaretur3 ubi quid in optimis esset

non constabat, etiam deteriores adhibui, interdum editiones quo·
que eas quae codicum instar aestimantur. reliquam ineptiarum

· , quibus codices abundant farraginem, saepe prorsus inutilem veluti

in Prisciano‚ libenter eis reliqui qui singulos scriptores edendos
curaverunt. neque in scholiis adferendis quibus ea codicibus de-
berentur addere necessarium duxi, siquidem ·id et ex editionibus
(Dindorfii, Duebneri, cet.) facile cognoscitur et ad comicorum fra-
gmenta emendanda raro quicquam momenti habet.

similem in recensendis hominum doctorum coniecturis ra·
tionem secutus sum, quarum ingens copia, Batavorum potissimum
sollertia, post Meinekii editiones accessit. recepi quae certae vi-

“ , derentur3 quae probabiles essent et ad rectam emendandi viam

aperiendam idoneae, commemoravi3 prorsus neglexi infinitam earum
multitudinem, quas praeter auctorem nemini umquam probari posse
adpareret. meas recepi paucissimas, etiam earum-quas peritis ha-
rum rerum iudicibus, quorum cum semper ,fuit tum hodie est nu—
merus admodum exiguus, placere posse existimarem3 aliquanto plu-
res in adnotatione conlocavi, incertas in scriniis retinui. ubi autem
nulla* satis firma emendatio reperta esset, scriptorum verba quam-
vis corrupta repetere quam fallaci remedii specie inperitiorum ani-
mos decipere malui.

praecipuam operam in interpretatione harum reliquiarum con-
locavi, quam Meinekius ut ita dicam suo arbitratu et saepe leviter
quasi in transitu attigit. quo factum est ut multa obscura relin-
queret, multa non recte explicaret, haud raro etiam celerius quam
debebat desperaret. existimabam autem fore ut accurata potissi-
mum interpretatione hominum doctorum studia ad haec fragmenta
in Germania hodie non multum tractata denuo converterentur:
quod si eveniet fieri non poterit quin pluribus in eo campo
concertantibus quae incohata sunt absolvantur, quae obscura
inlustrentur. itaque ex libris et veterum et recentiorum scripto-
rum*) quidquid poetarum sententiis aliquid lucis adferre posset

congessi, quae ipsa saepe iterata comicorum lectione repperissem

ad meliorem interpretationem idonea diligenter adnotavi3 ubi pro-
babilem explicationem non invenissem, consulto id ipsum indicavi,

*) recentiorum scriptorum quod non semper novissimas editiones in-
spexi, a diuturnitate operis excusationem peto. atque in tanta quanta
hodie est iteratarum editionum celeritate, etiamsi forte semper novissi-
mas consuluissem, quis praestet has non intra paucos menses denuo m
obsoletarum numero futuras fuisse?

