 

,bf-²
·‹ ,⁶⁷

Praefatio

Qui post egregiam Augusti Meinekii operam ad reliquias co-
micorum, Atticorum tractandas accedit, ei tres ut ita dicam viae
patent, quarum una ad aetatem vitamque poetarum definiendam

Ι i et fabularum titulos conquirendos, altera ad argumenta fabula—

rum investiganda et quatenus id fieri potest redintegranda, ter-
tia ad fragmenta augenda, emendanda, interpretanda pertinet.
quas cum olim ut iuvenis omnes persequi decrevissem, posteaquam
laboris molem in dies crescere, otii vero copiam minui, postremo
etiam valetudinem labefactari sentiebam, contrahere vela primam-
que operis partem, ad quam ornandam quae adferre possem nec
multa admodum nec satis certa omnia esse, plurima autem, si
accurate exponere vellem, copiosiore disputatione egere videbam,
iunioribus relinquere solamque fragmentorum emendationem et
interpretationem, ut tamen etiam argumenta comoediarum et tem-
pora quam brevissime fieri posset exponerem, ad finem perducere
satius duxi, cum praesertim non deessent qui primo illi officio
melius quam ego satisfacere posse viderentur.

eam autem quam retinui provinciam initio ita optime admi-
nistrari posse existimabam, ut si nova Meinekiani operis editio

desideraretur, aut Meinekio successorive eius quidquid ad comi-

corum poetarum fragmenta melius intellegenda conferre possem
traderem aut ipse novam editionem curandam susciperem. atque
eo consilio multos annos comicorum reliquias legi, relegi, auxi,
emendavi, donec multitudinem eorum quae mutanda viderentur
tantam fieri cognovi, ut supplementorum modum longe superarent.
itaque sero, invitus paene et coactus, cum etiam viribus meis in
tam difficili opere diffiderem, post mortem praesertim Meinekii
priore illo consilio relicto meo nomine et periculo hanc editionem
emittere constitui. quodsi quis prae ingenti illius labore, qui pri-
mus has reliquias passim dispersas undique conlegit et in unum
corpus coniunxit, meam in hac re operam exiguam nec satis illi

⁷ γ parem iudicaverit, ne ipse quidem magnopere adversabor3 sin in-

utilem ac non necessariam opinetur, perlecto hoc libro et paullo
diligentius examinato sententiam fortasse mutabit.
a*

