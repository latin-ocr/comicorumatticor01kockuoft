Ν PRAEFArio

ac primum quidem, si fieri posset, augendus erat numerus
fragmentorum. quorum quamquam Meinekius Bergkiusque, cuius
curae traditus erat Aristophanes, tantam copiam congesserunt, vix
ut cuiquam spicilegium relinqui videretur, tamen ex fontibus cum
antiquioribus tum nuper demum reclusis haud exigua accessit mul·
titudo: quo factum est ut plus centum quinquaginta haec editio
praebeat fragmenta Meinekio Bergkioque ignota, quorum plus quam
triginta Henrici Iacobi debentur industriae. ac multo maior est
eorum numerus quae tertio potissimum volumini addentur.

inmutavi etiam ordinem fragmentorum} qui apud eum qui
primus ea conlegit et propter id ipsum facile excusatur et con·
stantia caret et perspicuitate. quamquam enim ubi ex fabularum
argumento quae series fragmentorum fuerit divinari potest —
quod in perpaucis evenit -ς hanc ipsam viam secutus est et
voluisse eum etiam in ceteris certam quandam legem servare ex
vestigiis quibusdam interdum incohatae ut ita dicam dispositionis
cognoscitur: in longe plurimis tamen fere desperavit firmam ali-
quam inveniri posse et constantem regulam. itaque ut hominum
doctorum commoditati consulerem, communem in omnibus rationem
secutus sum hanc, ut pro singulorum metrorum in comoediis grae-
cis frequentia primum iambica ponerem fragmenta et trochaica,
post haec anapaestica et dactylica, deinceps melica, tum ea qui-
bus sola nomina vel res in comoediis commemoratae continerentur,
ultimo denique loco singula vocabula secundum litterarum ordinem*
digesta. ne tamen ex Meinekianae meaeque dispositionis discrepan-
tia difficultates orirentur, indices singulis voluminibus eo ipso con·-
silio confectos addere constitui.

novis codicum subsidiis adhuc'usus sum nullis: neque ab eo
qui fragmenta edit ex variis scriptoribus excerpta iuste quicquam
aliud postulari potest quam ut optimis quae praesto sunt illorum
editionibus quam religiosissime utatur. unum forsitan in his re-
liquiis edendis merito excipias Athenaeum, qui quamquam uberri-
mus fons est fragmentorum, tamen quid scripserit, cum codex eius
Venetus Marcianus (A), unus omnium optimus reliquorumque parens,
hodie neglectus iaceat, vix usquam constat. sed quam olim con-
ceperam spem conlationem eius me aut ipsum paraturum aut ab
aliis accepturum esse — nam quam olim sibi confecit Cobetus
vereor ne numquam philologorum in usus perventura sit —, eam
fortunae iniquitate, de qua longus esse nolo, coactus abieci. qua
in re illud unum me consolatur, quod si quid est in hac editione
ponderis et momenti, id etiamsi felicior fuissem tamen magis in eis
quae adsidua multorum annorum lectione et meditatione repperi
quam in adiumentis extrinsecus adscitis cerneretur.

codicum atque ubi opus erat editionum notationem eam ubi-
que retinui, qua novissimi et spectatissimi editores usi essent.
veluti in Athenaeo G. Dindorfium‚ in Polluce Bekkerum, in

